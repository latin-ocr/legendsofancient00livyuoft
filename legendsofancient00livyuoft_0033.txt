Α XCI Ε ΝΤ ΗΘΜ Ε . 25

agitari in sermonibus coeptum est, donec unus ex
'statione Romana, proximum oppidanorum percunc—
tatus est quisnam is esset qui per ambages de lacu
Albano locutus esset. Postquam audivit haruspicem
esse, vatem ad colloquium elicuit. Quumque ambo
inermes sine ullo metu longius a suis progressi essent,

- η praevalens juvenis Romanus senem infirmum in om-

nium conspectu raptum ad suos transtulit. Qui
quum perductus ad imperatorem, inde Romam ad
senatum missus esset, rogantibuS, quidnam id esset
quod de lacu Albano docuisset, respondit sic libris
fatalibus, sic disciplina Etrusca traditum esse, ut
quando aqua Albana abundasset, tum si eam Romanus
rite emisisset, victoriam de Veientibus dari; ante-
quam id fiat, deos moenia Veientium deserturos non
esse. Sed patres auctorem levem rati, nec super
tanta re satis fidum, deerevere legatos sortesque
oraculi Pythici expectandas.

Cetera bella, maximeque Veiens, incerti exitus
erant, jamque Romani, desperata ope humana, fata
et deos spectabant, quum legati ab Delphis venerunt
sortem oraculi afferentes congruentem responso captivi
vatis ε “ Romane, cave aquam Albanam lacu contineri,
cave in mare manare suo flumine sinas Emissam per
agros rigabis, dissipatamque rivis extingues. Tum tu
audax insiste hostium muris; memento ex ea urbe,
quam per tot annos obsides, victoriam tibi his, quae
nunc panduntur, satis datum. Bello perfecto donum
amplum victor ad mea templa portatoff‘

