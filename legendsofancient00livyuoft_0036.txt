28 LE GENDS OF

raperent et ad dictatorem ferrent. Sed hanc fabulam
neque affirmare neque refellere operae pretium est.2
Cuniculus, delectis militibus eo tempore plenus, in aede
Junonis, quae in Veientana arce erat, armatos repente
edidit. Et pars hostes in muros aversos invadunt 3
pars claustra portarum revellunt 5 pars, quum ex tectis
saxa tegulaeque a mulieribus ac servitiis jacerentur,
inferunt ignes. Clamor omnia variis terrentium ac
paventium vocibus, mixto mulierum ac puerorum
ploratu complet. Momento temporis dejectis ex muro
undique armatis, patefactisque portis, alii agmine
irrunt, alii desertos scandunt muros ; urbs hostibus
impletur, omnibus locis pugnatur. Deinde multa jam
edita caede senescit pugna,et dictator praecones edicere
jubet ut ab inermi abstineatur.3 Is finis sanguinis fuit.
Dedi inde inermes coepti, et ad praedam miles permissu
dictatoris discurrit. Atque illa dies caede hostium ac
direptione urbis opulentissimae est consumptus. Hic
Veiorum occasus fuit, urbis opulentissimae Etrusci
nominis,4 magnitudinem suam vel ultima clade indi-
cantis, quod decem aestates hiemesque continuas
circumsessa, quum plus cladium intulisset quam
accepissset‚ postremo, jam fato quoque urgente,
operibus non vi expugnata est.

Romam ut nuntiatum est Veios captos, velut ex
insperato immensum gaudium suit, et priusquam
senatus decerneret, plena omnia templa Romanarum
matrum grates dis agentium erant. Senatus in
quatriduum supplicationes decernit. Adventus quoque

