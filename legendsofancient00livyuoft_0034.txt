26 LEGENDS OF

XII. THE FALL OF VEII.
Bc. 396.

JAM ex lacu Albano aqua in agros emissa est,
Veiosque fata appetebant. Igitur M. Furius Camillus,
fatalis (lux ad excidium illius urbis, dictator dictus
magistrum equitum P. Cornelium Scipionem dixit,
Omnia repente mutaverant1 imperatore mutato: alia
spes, alius animus hominum, fortuna quoque urbis
alia videri. Camillus, delectu in certam diem indicto,
ipse interim Veios ad confirmandos militum animos
intercurrit 3 inde Romam ad conscribendum novum
exercitum redit, nullo detractante militiam. Peregrina
etiam juventus, Latini Hernicique operam suam
pollicentes ad id bellum venere ; quibus quum gratias
in senatu egisset dictator, satis jam omnibus ad id
bellum paratis, ludos magnos Veis captis se facturum
ex senatus consulto vovit. Profectus cum exercitu ab
urbe, primum cum Faliscis et Capenatibus signa con·
fert. Omnia ibi summo consilio acta fortuna etiam
secuta est. Non proelio tantum hostes fudit, sed
castris quoque exuit, ingentique praeda est potitus.
Inde Veios exercitus ductus est. Operum fuit omnium
longe maximum ac laboriosissimum cuniculus in arcem
hostium agi coeptus. Quod ne intermitteretur opus,
neu sub terra continuus labor eosdem conficeret, iu
partes sex munitorum numerum divisit; senae horae
in orbem operi attributae sunt, nocte ac die nunquam
ante omissus labor quam in arcem viam facerent.

