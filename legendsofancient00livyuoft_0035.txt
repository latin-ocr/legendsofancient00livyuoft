ANCIENT ROME. 27

Dictator quum jam in manibus videret victoriam
esse, urbem opulentissimam capi, tantumque praedae
fore quantum non omnibus ante bellis fuisset, literas
ad senatum misit: deum immortalium benignitate, suis
consiliis, patientia militum Veios jam fore in potestate
populi Romani, quid de praeda faciendum censerent?
Duae senatum distinebant sententiae, altera senis P.
· Licini, cui placuit palam populo edici, ut qui particeps
esse praedae vellet, in castra Veios iret ; altera Appi
Claudii qui auctor erat stipendii ex ea pecunia militi
numerandi, ut eo minus tributi plebes conferret.
Licini tutior visa sententia est quae popularem senatum
faceret. Edictum itaque est, ad praedam Veientem,
qui vellent, in castra ad dictatorem proficiscerentur.

Ingens profecta multitudo replevit castra. Tum
dictator, quum edixisset ut arma milites caperent,
“tuo ductu,’' inquit, “Pythice Apollo, tuoque
numine instinctus, pergo ad delendam urbem Veios,
tibique decimam partem praedae voveo.'' Inde ab
omnibus locis urbem aggreditur quo minor periculi
ab cuniculo ingruentis sensus hostibus esset. Veientes
ignari se jam a suis vatibus, jam ab externis oraculis
proditos esse, seque ultimum illum diem agere, neque
suspicantes subrutis cuniculo moenibus arcem jam
plenam hostium esse, in muros discurrunt.

Inseritur huic loco sabula: immolante rege Veien-
tium, haruspicem dixisse ei victoriam dari qui exta ejus
hostiae prosecuisset. Hanc vocem, in cuniculo exaudi-
tam, movisse Romanos milites ut aperto cuniculo exta

