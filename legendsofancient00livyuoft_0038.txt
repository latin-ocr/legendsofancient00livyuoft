30 LE'GENDS OF

humanarum eertum est, capi Roma non potuerat,
legati ab Clusinis veniunt auxilium adversus Gallos
petentes. Ea gens traditur dulcedine frugum,
maximeque vini, nova tum voluptate, capta Alpes
transisse agrosque ab Etruscis ante cultos occupavisse.
Clusini, novo bello exterriti, quum multitudinem,
quum formas hominum invisitatas cernerent, audirent-
que saepe ab iis cis et ultra Padum legiones Etrus-
corum fusas, quamquam adversus Romanos nullum iis
jus societatis amicitiaeve erat, legatos Romam, qui
auxilium ab senatu peterent, misere. De auxilio
nihil impetratum 3 legati M. Fabii Ambusti filii
missi, qui nomine senatus populique Romani cum Gallis
agerent, ne socios populi Romani atque amicos oppug-
narent. Romanis eos, si res cogeret, tuendos esseÍ¾
sed melius visum esse bellum ipsum amoveri, si posset,
et Gallos, novam gentem, pace potius cognosci quam
armis.

Mitis ea legatio, ni feroces legatos, Gallisque magis
quam Romanis similes habuisset. Quibus postquam
mandata ediderunt in concilio Gallorum, hoc respon-
sum datum est. Etsi novum nomen audiant Roman-
orum, tamen credere viros fortes esse, quorum auxilium
a Clusinis in re trepida sit imploratum, et quoniam
legatione adversus se maluerint quam armis tueri
socios, ne se quidem pacem quam illi afferant aspernari,
si Gallis agro egentibus, quem latius possideant quam
colant Clusini, partem finium concedant. Alit-er
pacem impetrari non posse. Se et responsum Clusin-

