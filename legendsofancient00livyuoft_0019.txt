ANCIENT ROME. ‘ll

postquam cecidisse talem virum, exules citato agmine
invehi, suos perculsos cedere animadvertit, cohorti
suae, quam praesidii causa circa se habebat, dat
signum ut quem3 suoru—m fugientem viderint, illum
pro hoste habeant. Romanis ita a fuga in hostem
versis acies restituta est. Cohors dictatoris tum
. primum proelium iniit Integris corporibus animisque
fessos exules adorti* caedunt. Ibi alia pugna inter
proceres coorta est. Imperator Latinus, ubi cohortem
exulum a dictatore Romano prope circumventam
vidit, quosdam ex suis in primam aciem secum rapit.
T. Herminius, legatus Romanus, Mamilium veste
armisque noscitans, tanta vi cum hostium duce
proelium iniit ut Mamilium uno ictu per latus trans·
fixum⁴ occiderit; ipse autem, dum corpus hostis
spoliat, jaculo transfixus expiraverit. Tum dictator
ad equites advolat, obtestans ut fesso jam pedite
descendant ex equiS‚ et pugnam ineant. Dicto paruere 3
desiliunt ex equis, provolant in primum. Recipit
extemplo animum pedestris acies, postquam juven-
tutis proceres secum partem periculi sustinentes vidit.
Tum, demum impulsi Latini, perculsaque inclinavit
acies Equitibus admoti sunt equi, ut persequi hostes
possent, secuta est et pedestris acies, tantusque ardor
suit ut Romani eodem impetu quo fuderant hostem,
castra caperent. Hoc modo ad lacum Regillum
pugnatum est. Dictator et magister equitum
triumphantes in urbem rediere.

