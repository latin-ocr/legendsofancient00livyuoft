A ΝΟ] ΕΝΤ ROM Ε . 31

orum coram Romanis accipere velle, et, si negetur
ager, coram iisdem Romanis dimicaturos, ut domum
nuntiare possent quantum Galli ceteros mortales
virtute praestarent. Mox accensis utrimque animis
ad arma discurritur et proelium conseritur. Ibi legati
contra jus gentium arma capiunt. Ν ec id clam esse
, potuit, quum ante signa Etruscorum tres fortissimi
nobilissimique Romanae juventutis pugnarent. Quin
etiam Q. Fabius, evectus extra aciem, ducem Gal-
lorum equo in ipsa signa Etruscorum incursantem per
latus transfixum hasta occidit. Spolia ejus legentem
Galli agnovere, perque totam aciem Romanum legatum
esse siguum datum est. Omissa inde in Clusinos ira
receptui canunt³ minitantes Romanis. Erant qui
extemplo Romam eundum esse censerent, vicere
seniores, ut legati prius mitterentur questum injurias
postulatumque ut pro jure gentium violato Fabii
dederentur. Quum legati Gallorum ea, sicut erant
mandata, exposuissent, Fabiorum factum senatui non
placebat, et jus postulare barbari videbantur. Sed
ambitio obstabat ne id quod placebat decernerent in
tantae nobilitatis viris. Itaque, ne penes ipsos culpa
esset cladis forte Gallico bello acceptae, cognitionem
de postulatis Gallorum ad populum rejiciunt. Ibi
tanto plus gratia atque opes valebant ut ii quorum de
poena agebatur, tribuni militum consulari potestate
in sequentem annum crearentur. Quo facto Galli,
haud secus quam dignum crat infensi, bellum palam
minantes ad suos redeunt.

