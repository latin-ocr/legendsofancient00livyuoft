ANCIENT ROME. 7

graverunt‚ urbem ipsam praesidiis firmaverunt. Pons
Sublicius iter paene hostibus dedit; sed unus vir
Horatius Cocles, qui forte in statione pontis positus
erat, quum Janiculum repentino impetu captum vi-
disset, trepidamque suorum turbam arma ordinesque
relinquere, admonuit ut pontem ferro atque igni inter-
rumperent. Promisit se, quantum vir unus posset.
” hostes sustenturum esse. Vadit inde ad primum adi,
tum pontis ς duos tamen ex Romanis pudor cum eo
tenuit, Sp. Lartium ac T. Herminium. Cum his pri-
mam periculi procellam parumper sustinuit. Deinde
eos quoque ipsos, exigua parte pontis relicta, in tutum
cedere coegit. Circumferens inde oculos ad proceres
Etruscorum, nunc singulos provocabat, nunc omnes
increpabat. Aliquamdiu cunctati sunt dum alius
alium circumspectat ut proelium incipiat. Pudor
deinde commovit aciem, et clamore sublato undique in
unum hostem tela conjiciunt. Quae quum in obiecto
scuto cuncta haesissent, neque minus obstinatus ille
pontem obtineret, jam impetu facto virum detrudere
conabantur, quum simul fragor rupti pontis, simul
clamor Romanorum pavore subito impetum sustinuit.
Tum Cocles, “Tiberine pater‚'’ inquit, “te precor ut
haec arma et hunc militem propitio flumine accipias.”
Inde armatus in Tiberim desiluit, multisque superinci-
dentibus telis incolumis ad suos tranavit. Grata
erga tantam virtutem civitas fuit 3 statua Horatii in
comitio posita, agri quantum uno die circumarare
potuit datum est.

